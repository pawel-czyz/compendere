# Kompendium matematyczne
## Jaka jest misja?
Na przełomie XIX i XX wieku Stanisław Michalski wraz z Aleksandrem Heflichem zdecydowali się ratować polską oświatę, skutecznie niszczoną przez zaborców. W tym celu zredagowali _Poradnik dla samouków_, umożliwiający każdemu zainteresowanemu dostęp do edukacji.

W 1993 roku ukazał się monumentalny _Leksykon matematyczny_ pod redakcją Marka Kordosa, Macieja Skwarczyńskiego i Wacława Zawadowskiego. Autorzy przyjęli za cel przybliżenie różnorakich działów matematyki każdemu chętnemu. W dwudziestu pięciu artykułach ukazali najważniejsze rezultaty różnych gałęzi matematyki.

_Kompendium_ jest darmowo dostępnym zbiorem artykułów matematycznych, które stanowią wprowadzenie do różnych działów matematyki. W założeniu mają stanowić ogniwo pośrednie między podręcznikami akademickimi i krótkimi artykułami dostępnymi w encyklopediach - powinny być:
  - krótkie, lecz nie za krótkie (wyłącznie najważniejsze rezultaty, ale w sposób ścisły oraz wraz z dowodami. Każdy artykuł powinien zająć nie więcej niż kilka godzin),
  - zrozumiałe (nie powinny zakładać bardzo specjalistycznej wiedzy, ani odwoływać się do wysoce technicznych i niestandardowych pojęć),
  - luźno powiązane ze sobą (Czytelnik powinien mieć duże możliwości w wyborze kolejności zagadnień),
  - oparte na ideach i zadaniach (każdy nowy koncept powinien mieć ideę przewodnią, która go motywuje. Wielość zadań zapewnia Czytelnikowi zrozumienie).

## Jak mogę pomóc?
Metod pomocy istnieje mnóstwo, od najprostszych do najtrudniejszych:
 - udzielaniu feedbacku - znajdowanie błędów, sugerowanie poprawek, informowanie co było zbyt trudne, co zbyt łatwe a co zbyt czasochłonne,
 - praca nad nowymi artykułami, co polega na:
     - wybraniu tematu i skonsultowaniu go z redakcją,
     - napisaniu pierwszej wersji artykułu, opierając się na aktualnym szablonie LaTeX,
     - przebrnięciu przez proces redakcji.

## Kontakt
Obecnie propozycje nowych tematów należy konsultować z Pawłem Czyżem (pczyz at protonmail.com).
